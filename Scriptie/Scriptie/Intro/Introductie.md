# 1. Introductie
## 1.1 Het bedrijf: Intation
Intation is een bedrijf dat zich specialiseert in de industriële automatisatie. De grootste werkvorm bestaat uit consultancy en wordt uitgebreid met inhouse software development. Intation heeft een assortiment van producten die beschikbaar zijn via licenties.

## 1.2 Situering
In de internetstructuur van Intation is er vandaag nog geen bestaand service portaal. 

De huidige website wordt geoutsourcet, draait op wordpress en bevat een klantenzone. Dit is een eenvoudig contact formulier waarbij bestaande klanten vragen kunnen stellen over een van de bestaande producten. Wanneer het formulier is ingevuld komt dit in de Intation-mailbox terecht, daarna wordt dit verder behandeld vanuit de mailbox.

Klanten kunnen niet terecht op de website om FAQ te bekijken of om zichzelf te helpen. Een klant zal niet goed op de hoogte zijn van zijn support-request en wanneer het klantenbestand zal uitbreiden wordt het een intensieve taak om dit in een mailbox te onderhouden. Bepaalde zaken zullen verloren gaan en dit heeft tot gevolg dat het supportteam het overzicht verliest en de klant ontevreden achterblijft.

Het klantenbestand wordt vandaag beheerd in exact online, een uitgebreide business software - CRM tool die enkele API's ter beschikking stelt. Deze tool wordt onder andere ook gebruikt voor de boekhouding en financiële gegevens.

## 1.3 De opdracht
Een Customer Service Portaal opstellen voor Intation waarop de klant kan registreren en inloggen. Daarna kan de klant support-tickets creëren en reeds aangemaakte tickets bekijken. Deze tickets worden op hetzelfde portaal door het supportteam behandeld. De ontwikkelaars kunnen met de visual studio team services integratie eenvoudig een bug of work-item aanmaken om hun software development te sturen en te voldoen aan de behoefte van de klant. Het support-ticket systeem moet een geïntegreerde email functionaliteit en een knowledgebase systeem bevatten, zodat klanten zichzelf kunnen helpen en op de hoogte worden gehouden van belangrijke updates.

Deze structuur moet ervoor zorgen dat klanten efficiënt en snel kunnen worden geholpen, waardoor het supportteam zijn tijd optimaal kan benuttigen. Het doel is de noodzakelijke features te implementeren en te streven naar een tool die kan ingezet worden naarmate het klantenbestand van Intation groeit, waarbij zowel de klant, de werknemer en de werkgever voordelen van zullen ondervinden.
