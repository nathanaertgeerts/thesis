# Abstract

Een customer service portaal in ASP.NET Core 2.0 met Entity Framework Core. Een bachelorproef geschreven door Nathan Aertgeerts, student Elektronica-ICT aan Artesis Plantijn Hogeschool te Antwerpen. Door middel van voorgaande technologie stack creëren we een portaal waarop de klant zichzelf kan helpen. Het voorgaande onderzoek was bepalend om de noodzakelijke features op te lijsten in de analyse. Vervolgens zijn de features agile en sprintmatig aangepakt.

Het ticketingsysteem met email integratie staat de klant toe om eenvoudig via het webportaal een ticket aan te maken. Support medewerkers kunnen vervolgens op deze tickets antwoorden en klanten zijn op de hoogte van wijzigingen met behulp van notificaties. Support medewerkers kunnen dankzij de Visual Studio Team Services integratie een Bug of Feature aanmaken, koppelen, bekijken of updaten naargelang het ticket. De integratie van Exact Online zorgt ervoor dat support medewerkers alle bedrijfsgegevens bij de hand hebben wanneer ze een ticket behandelen. Aan de hand van het contractlevel kan Intation bedrijven en klanten gepersonaliseerde support mogelijkheden aanbieden.
Tenslotte is er een knowledgebase en document management systeem voorzien waarbij geregistreerde klanten toegang hebben tot verschillende documenten en downloads. De gebruikers moeten worden geïnformeerd van nieuwigheden en veranderingen door notificaties te tonen wanneer nodig.

De gecombineerde features resulteren in een uniek customer service portaal dat zowel klant als support medewerker een overzichtelijke en uitgebreide oplossing biedt.


